{
    "id": 39,
    "name": "Želva ostnitá",
    "latin_name": "Heosemys spinosa",
    "base_summary": "Okrajové štítky na plochém krunýři vybíhají v hroty, které jsou u mláďat dlouhé a ostré, u dospělých málo výrazné.",
    "image": "www.zoopraha.cz/images/lexikon/Zelva_ostnita_IMG_6170.jpg",
    "class_": "Plazi",
    "class_latin": "Reptilia",
    "order": "Želvy",
    "order_latin": "Chelonia",
    "continent": "Asie",
    "continent_detail": "jihovýchodní Asie, včetně Indonésie a Filipín",
    "biotop": "sladké vody, hory, tropický les",
    "biotop_detail": "potoky v tropických horských lesích a jejich okolí",
    "food": "části rostlin",
    "food_detail": "bezobratlí, plody, hlízy a další části rostlin, občas zdechliny a bezobratlí",
    "sizes": "délka karapaxu 17,5–22 cm, hmotnost 1,5–2 kg",
    "reproduction": "Samice klade 1 vejce (výjimečně až tři), jehož inkubace trvá podle teploty 90–170 dní.",
    "interesting_data": "ŽELVY OBECNĚ: Želvy jsou starobylí plazi, kteří se na Zemi objevili před 220 miliony lety, tedy v době, kdy zde vládli dinosauři. Od té doby se nijak výrazně nezměnil ani jejich vzhled, ani způsob života. O jejich anatomii, fyziologii i chování bylo napsáno mnoho, a přece jsou občas pro člověka záhadou. Pro všechny druhy je typický krunýř skládající se z horního karapaxu a spodního plastronu, který je přirostlý k části kostry. U suchozemských želv je tvrdý a většinou vyklenutý.Kromě krunýře se však želvy mohou pochlubit i dalšími zvláštnostmi. Nemají zuby, ale okraje jejich čelistí jsou tak tvrdé a ostré, že si poradí nejen s tuhými plody, ale v případě některých druhů i s kostmi. Značná vytrvalost a odolnost želv souvisí s jejich schopností vyrovnat se s vysokou koncentrací kyseliny mléčné ve svalech. Všechny želvy jsou vejcorodé, vejce kladou na souši a o snůšku nepečují. Mnohé druhy putují na kladiště na velké vzdálenosti a využívají stejná místa po tisíce let.\r\nŽELVA OSTNITÁ: Obývá potoky v tropických lesích, ale hodně času tráví na souši a má jen krátké plovací blány. Hledá si zde i potravu (dokonce ji vyhrabává). Tento druh je zařazen do kategorie „ohrožený\", a to především kvůli hromadnému lovu pro maso. Jedná se o choulostivé želvy, jejichž chov se obvykle příliš nedaří. V pražské zoo jsme je v roce 2012 rozmnožili jako druhá zoo v Evropě.",
    "about_placement_in_zoo_prague": "Želvy ostnité přišly do pražské zoo v roce 2002 společně s dalšími druhy, zabavenými na černém trhu v Indonésii. Záchranu dehydratovaných, hladových a často i zraněných želv organizovala Evropská asociace zoologických zahrad a akvárií. Části se ujala i pražská zoo, která připravovala otevření pavilonu Indonéská džungle. Velkým chovatelským úspěchem byla skutečnost, že se mnohé druhy začaly rozmnožovat. Tři mláďata želv ostnitých se vylíhla v roce 2012.",
    "location_in_zoo": "Pavilon šelem a plazů",
    "is_currently_available": true,
    "map_locations": []
}