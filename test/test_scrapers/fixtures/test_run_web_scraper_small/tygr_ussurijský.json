{
    "id": 643,
    "name": "Tygr ussurijský",
    "latin_name": "Panthera tigris altaica",
    "base_summary": "V pražské zoo jsme již odchovali celou řadu mláďat těchto krásných šelem. Vůbec první odchov se podařil v roce 1961 od rodičů Amura a Ťapky, kteří oba přišli z volné přírody. Jednalo se o obrovský úspěch, protože ve volné přírodě tehdy přežívalo posledních několik desítek zvířat a zachování poddruhu pro budoucí generace záviselo právě na odchovech v lidské péči. Vlastně se dá říct, že dnešní velikost divoké populace je úspěchem – ačkoliv je tygrů ussurijských stále zoufale málo, díky cílené ochraně jejich počty v přírodě utěšeně stoupají. V naší zoo najdete tyto velké šelmy v samostatné expozici v severní části areálu.",
    "image": "www.zoopraha.cz/images/lexikon/tygr_ussurijský.JPG",
    "class_": "Savci",
    "class_latin": "Mammalia",
    "order": "Šelmy",
    "order_latin": "Carnivora",
    "continent": "Asie",
    "continent_detail": "Dálný východ",
    "biotop": "listnatý a smíšený les",
    "biotop_detail": "lesy, mokrady, savany",
    "food": "obratlovci",
    "food_detail": "",
    "sizes": "",
    "reproduction": "",
    "interesting_data": "TYGŘI OBECNĚ: Představovat tygra je asi zbytečné. Je největší dnes žijící kočkovitou šelmou a ve svém areálu (žije pouze v Asii) vytváří devět poddruhů lišících se velikostí, zbarvením i znaky na lebce. Z nich tři jsou pravděpodobně již vyhubeny – tygr turanský na pevnině a tygr balijský a jávský na stejnojmenných indonéských ostrovech. Ostatní jsou v různé míře ohroženy vyhubením. Pouze tygra indického lze dnes v přírodě počítat na tisíce, zbývající poddruhy přežívají v počtech desítek nebo nanejvýš stovek jedinců. Tygři byli loveni odedávna – pro kožešinu a hlavně pro nejrůznější části těla, které sloužily a slouží k výrobě tradičních léků nebo amuletů. Tygři jsou však způsobem života i silou a obratností pro člověka nesnadnou kořistí, a tak jejich dramatický úbytek nastal až v 19. století, kdy lovci začali používat střelné zbraně. Tygři jsou samotáři a při toulkách za potravou urazí mnoho kilometrů. Výborně plavou, rádi se koupou a dovedou také šplhat po stromech. Zdánlivě kontrastní a nápadná kresba je ve skutečnosti vynikajícím maskováním, díky němuž tygři splývají s mihotavými stíny ve vysoké trávě, rákosí nebo lesním podrostu. Tygřice vodí mláďata a pečuje o ně až dva roky. V pražské zoo se první tygři objevili už rok po jejím otevření. Byl to kříženec tygra ussurijského a bengálského samec Bengali a samice tygra indického Mitau. Oba pocházeli z Hagenbeckova cirkusu. V roce 1933 se v Praze narodila první dvě tygřata. V pražské zoo chováme tři poddruhy tygrů; dlouhou tradici má u nás chov tygra ussurijského a sumaterského, naopak tygra malajského chováme teprve poměrně krátce.\r\nTYGR USSURIJSKÝ: je naopak největším poddruhem tygra. Obývá lesy na Dálném východě a početnost hlavní populace, která žije v Rusku, je odhadována na 360 jedinců.",
    "about_placement_in_zoo_prague": null,
    "location_in_zoo": null,
    "is_currently_available": true,
    "map_locations": []
}